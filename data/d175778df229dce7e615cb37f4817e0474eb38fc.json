{
  "id": "d175778df229dce7e615cb37f4817e0474eb38fc",
  "url": "https://www.ech.nl/samen-bouwen-aan-een-efficienter-ech-platform/",
  "title": "Samen bouwen aan een efficiënter ECH platform  - ECH",
  "text": "Samen bouwen aan een efficiënter ECH platform  - ECH Ga naar de inhoud ECH Nieuws Vacatures Inschrijven nieuwsbrief Veelgestelde vragen Inloggen Voor notarissen Voor hypothecair financiers Zo werkt ECH Over ons Contact X Samen bouwen aan een efficiënter ECH platform / Hypotheekmarkt , Nieuws , notarieel software leverancier , Notaris , Referenties banken , Referenties notariaat , Wijzigingen / Door Raymond Bloot Via onze nieuwsbrieven informeren wij je regelmatig over de ontwikkelingen rondom het ECH platform. De inrichting van een nieuw of aanpassing aan een bestaand ECH-proces is geen standaardoplossing, maar het resultaat van intensief overleg tussen eindgebruikers. ECH brengt hypothecair financiers en notariskantoren op regelmatige basis samen om verbeterpunten te bespreken op het gebied van uniformering, standaardisering en efficiëntie. Zo faciliteren wij afspraken en samenwerkingen die leiden tot oplossingen die een efficiëntere uitwisseling van informatie tussen verschillende partijen binnen de keten. Neem bijvoorbeeld het nieuwe proces ECH Verzoeken , waarmee binnenkort toestemming van de eerste hypotheekhouder aangevraagd en afgehandeld kan worden. Al in 2022 vonden de eerste sessie met de werkgroep plaats, waarin hypothecair financiers en notarissen hun werkprocessen met elkaar deelden. Deze gesprekken brachten belangrijke verschillen in kaart: van de inhoud en toon van communicatie tot de praktische uitvoering ervan. Waar de ene notaris een persoonlijke aanpak hanteert, werkt een ander met gestandaardiseerde formats. Ook hypothecair financiers hebben hun eigen specifieke werkwijzen en voorkeuren. Hoe verloopt het proces? Het mooie van deze bijeenkomsten is dat de focus altijd ligt op overeenkomsten en het zoeken naar een gezamenlijke oplossing. In meerdere sessies bepalen we samen met de gebruikers hoe dit proces via ECH het beste kan verlopen, waar de knelpunten zitten en hoe dit met elkaar te stroomlijnen. We begonnen met het identificeren van de belangrijkste processtappen: wie initieert de communicatie? Wat is de gewenste reactie en welke vervolgacties zijn nodig? Welke doorlooptijden zijn acceptabel? Daarna werden de berichten gespecificeerd: welke informatie is essentieel en welke gegevens zijn optioneel? Het resultaat is een gestandaardiseerd proces dat helder en efficiënt is voor alle betrokkenen. Dit draagt niet alleen bij aan een betere samenwerking, maar vermindert ook de administratieve lasten aanzienlijk. Pas als het proces functioneel helder is, maken wij een technisch ontwerp. Dit bespreken we uitgebreid met de softwarepartners van notariskantoren en hypothecair financiers. Zo zorgen we ervoor dat de techniek de gebruikers ondersteunt en niet andersom. Dankzij de waardevolle feedback van deze softwarepartners kunnen we onze berichtenstandaard verder optimaliseren en beter aansluiten op bestaande systemen. Maar daar houdt het niet op. Ook na implementatie blijft de input van eindgebruikers cruciaal. De dagelijkse praktijk brengt vaak nieuwe inzichten en behoeften met zich mee. Zo zijn we nu al bezig met gesprekken over nieuwe functionaliteiten binnen het bestaande Passeerproces. Vragen zoals “ Hoe kunnen we de controle van conceptaktes automatiseren? ” en “ Welke informatie heeft de notaris nodig om het bedrag aan eigen middelen te berekenen dat de koper moet inleggen bij de grondoverdracht? ” staan hierbij centraal. Kortom, ECH is een platform vóór en dóór gebruikers. Jullie input is onmisbaar om het platform te blijven verbeteren en optimaal te laten aansluiten op de praktijk. Meer informatie Heb je suggesties, vragen of wil je deelnemen aan een werkgroep? Laat het ons weten via info@ech.nl . Samen bouwen we aan de toekomst van ECH! Deel dit bericht! Bericht navigatie ← Vorige Bericht Volgende Bericht → Op de hoogte blijven? Meld je aan voor de nieuwsbrief. Stichting ECH Spui 184 2511 BW Den Haag info@ech.nl 070 – 3307111 KVK-nummer 27259827 BTW-nummer 812411778B01 Voor notarissen Voor hypothecair financiers Zo werkt ECH Over ons Vacatures Contact Nieuws Veelgestelde vragen Inloggen Onderhoud & storingen © Elektronische Communicatie Hypotheken (2020). Lees hier ons Privacy Statement .",
  "retrieved_at": "2025-05-26T04:04:27Z",
  "source": "ech.nl"
}